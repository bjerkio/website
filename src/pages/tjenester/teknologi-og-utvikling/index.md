---
layout: "@layouts/service-page.astro"
---

# Teknologi og utvikling

Hos Bjerk handler programvareutvikling om å bygge robuste, brukervennlige systemer
som faktisk fungerer. Kode er et håndverk, og det handler om å gjøre det
**viktigste, og gjøre det skikkelig**.

Gjennom de siste 15 årene har vi hatt gleden av å utvikle programvare for en
rekke ulike behov. Fra små, smidige løsninger til store, komplekse systemer.
Kundene våre spenner fra ambisiøse startups til etablerte internasjonale
selskaper. Vi har skapt alt fra enkle nettsider til omfattende
forretningskritiske plattformer.

Det som gjør oss unike er vår fleksible og samarbeidende tilnærming. Vi er
et team av utviklere som kjenner hverandres styrker og svakheter. Dette gjør
oss i stand til å håndtere både store og små prosjekter med samme fokus på
kvalitet og effektivitet.

Hos oss handler det ikke om å skrive mest mulig kode, men om å løse reelle
problemer. Vi prioriterer kvalitet, hastighet og langsiktighet, alltid med et
blikk for å holde kompleksiteten på et minimum.

## Hvordan vi jobber

Du har kanskje allerede et team som leverer, men trenger en pålitelig partner
for å øke kapasiteten, dykke dypt i komplekse utfordringer eller
bare få ting gjort – raskt og riktig. For mange er vi utviklingsavdelingen
til selskapet deres, eller en forlengelse av det eksisterende teamet.

Vi har *fokus på fart uten kompromisser*, som betyr at vi jobber i korte arbeidsøkter
med klare mål, og at vi bruker tid på å skape en felles forståelse av hva vi skal
lage. Vi tror det er viktig å levere tidlig og ofte, men sørge for at kvaliteten
er til å stole på. Bjerk har mye erfaring fra regnskap, bank og finans, og forstår
derfor at det er viktig å ha kontroll på sikkerhet og personvern.

Vi er ikke bare «eksterne utviklere» eller «konsulenter». Vi forstår hvordan
teknologi må samspille med forretningsmålene dine, og vi sørger for at
løsningene våre hjelper deg å vokse, uten at de tekniske valgene begrenser
deg i fremtiden.

Vi bruker moderne teknologier og metoder, slik som [GitHub CoPilot, som hjelper oss
å skrive kode raskere og bedre](https://www.kode24.no/artikkel/ett-ar-med-copilot-vi-har-blitt-bedre-utviklere/79580398).

# Hva vi kan hjelpe deg med?

Vi er en gruppe utviklere som har jobbet sammen i mange år, og har forskjellig
styrker og svakheter. Det betyr at vi har en bredde på både teknologier, metoder,
virksomheter og bransjer. For deg, betyr det at vi kan hjelpe deg med design av
arkitektur, utvikling av kode, testing, drift og vedlikehold.

Vi kan bygge sikre, skalerbare og effektive systemer, som er enkle å vedlikeholde
og videreutvikle. Vi er teknologiagnostiske, det vil si vi forsøker hele tiden å
finne _rett verktøy til jobben_. De fleste produktene vi lager på nytt i dag,
bruker vi gjerne programmeringsspråket Golang, siden det opplever vi gir oss
best effektivitet og kvalitet.