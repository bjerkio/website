---
title: Et moderne inkassosystem
description:
  Bjerk har bistått Flexi Soft i å utvikle et moderne digitalt produkt for inkassobransjen
categories:
  - product-development
  - development
  - ux
  - technology-management
technologies:
  - Node.js
  - Google Cloud
  - Next.js
customer: Flexi Soft
dateFrom: 2023-01-01
dateTo: 2025-01-04
---

# Et moderne inkassosystem

Før moderne lovgivning eksisterte, handlet gjeldsinndrivelse i Norge om 
personlig oppgjør og sosialt press. I middelalderen var det vanlig at ubetalt 
gjeld kunne føre til sosial utstøtelse eller voldelige konsekvenser. Skyldnere 
kunne bli dømt til «fredløshet», noe som innebar at de mistet rettsbeskyttelse 
og i praksis kunne drepes uten straff.

Om vi spoler frem til i dag, ser situasjonen i Norge heldigvis helt annerledes 
ut. Gjennom industrialiseringen på 1900-tallet økte behovet for tryggere og mer 
strukturerte løsninger for gjeldshåndtering. De første profesjonelle aktørene 
dukket opp for å bistå med ryddige og effektive innkrevingsprosesser, og i 1989 
kom Inkassoloven. Loven stilte krav til autorisasjon av inkassobyråer, 
regulerte salærer og gebyrer, og sikret at innkreving måtte skje på en saklig 
og korrekt måte.

Men allerede før loven trådte i kraft, var digitalisering på vei inn i 
inkassobransjen. I 1984 startet Flexi Soft utviklingen av digitale verktøy som 
skulle gjøre inkassoprosesser mer effektive og forutsigbare. Målet var å skape 
Norges mest fleksible og funksjonelle fagsystem for bransjen. I tett samarbeid 
med banker, kommuner og inkassoselskaper bygde de en løsning som gjorde det 
enklere for bedrifter å håndtere ubetalte fakturaer, samtidig som skyldnere 
fikk bedre oversikt og flere muligheter til å finne en løsning.


## Fra utfordring til samarbeid

Flexi Soft kom til Bjerk i 2022 med en klar utfordring. De hadde allerede et 
godt produkt med en sterk markedsandel. Men selv om produktet var solid, hadde 
kundenes behov endret seg, og det var behov for både tekniske og funksjonelle 
oppgraderinger.

Samtidig ønsket de ikke bare å fornye sitt eksisterende system. De ville 
utfordre hvordan bedrifter samhandler med inkassobyråer og hvordan skyldnere 
lettere kunne finne løsninger på sine saker. Målet var å forenkle prosessen for 
bedrifter som skulle få betalt og samtidig gi skyldnere bedre verktøy i en 
ellers utfordrende situasjon.

Bjerks ekspertise innen teknologi for økonomi og regnskap gjorde oss til en 
naturlig partner. Sammen utviklet vi intuitive løsninger som:

- Brukervennlige grensesnitt for fakturahåndtering og inkasso
- Integrerte betalingsløsninger
- Oversiktlige dashboards og rapporteringsverktøy
- Smidig onboarding og kunderegistrering

IMAGE

Valget av teknologipartner var kritisk for Flexi Soft. De søkte et team som 
ikke bare hadde teknisk kompetanse, men også forståelse for produktutvikling og 
brukeropplevelse. Med Bjerk fant de en partner som kunne utfordre og som kunne 
bistå med å utvikle mer transparente og brukervennlige løsninger.

"Vi trengte en partner som både forstod våre tekniske behov, domenet vi jobber 
innenfor og som hadde en dyp forståelse for brukerne. Bjerk har vært en 
verdifull sparringspartner i arbeidet med å modernisere våre løsninger."

Samarbeidet startet med å utvikle kjernen av de kundevendte løsningene, men har 
siden utviklet seg til å dekke flere deler av Flexi Softs digitale tjenester. 
Over tid har partnerskapet vokst med et felles mål om å modernisere 
inkassoprosessen og gjøre den enklere for alle involverte.

## Pragmatisk og brukerfokusert produktutvikling 

Samarbeidet begynte med en grundig innsiktsfase, hvor vi gjennomførte 
brukerundersøkelser for å forstå de faktiske behovene hos både inkassobyråer og 
deres kunder. Dette la grunnlaget for en trinnvis utviklingsprosess, hvor vi 
testet og tilpasset løsninger basert på reelle brukererfaringer. I stedet for å 
lansere et fullstendig system på én gang, arbeidet vi med iterativt med 
funksjonelle moduler for raskere tilpasning og forbedring.

Den eksisterende tekniske infrastrukturen var et sentralt aspekt i prosjektet. 
Å erstatte hele systemet ville vært kostbart og risikabelt, så vi valgte en 
pragmatisk tilnærming med gradvis modernisering. Dette sikret stabilitet 
samtidig som vi innførte innovative løsninger.

## Teknologivalg

Gjennom prosjektet har vi hele tiden hatt en pragmatisk tilnærming til valg av 
teknologi, hvor prosjektets ambisjoner, mål og andre forutsetninger har vært 
førende. I dag er kjerneløsningen bygd opp med følgende stack 

- I frontend har vi brukt XX og XX for å sikre XX. Vi har fokus på skape XX gjennom å XX.  
- API, databaser og prosedyrer. 
- Pulumi for infrastruktur som kode (IaC), som sikrer konsistent og repeterbar utrulling
- Tredjepartsløsninger fra blant annet Nets og AG Grid. 

## En mer effektiv og enklere hverdag

Etter to år med tett samarbeid har moderniseringen av Flexi Softs systemer gitt
merkbare resultater. Den nye løsningen har gjort det enklere å holde oversikt 
over saker, effektivisere kommunikasjonen og automatisere rutineoppgaver.

"Tilbakemeldingene fra våre kunder har vært svært positive. Den nye plattformen sparer tid og gir bedre kontroll for alle involverte."

I tillegg har moderniseringen styrket Flexi Softs posisjon i markedet. Med en 
fremtidsrettet løsning som møter dagens forventninger, står de godt rustet til 
å håndtere nye utfordringer i en bransje i kontinuerlig utvikling.
