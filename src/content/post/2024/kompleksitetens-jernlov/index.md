---
title: Derfor kan ikke alt bli enklere
description: |
  Hvorfor blir ikke systemer enklere når vi digitaliserer?
  Lær om Teslers Law og hvordan du kan ta smartere valg i
  digitaliseringsprosjekter. En guide for ledere som vil lykkes
socialMediaDescription: |
  Hvorfor ender digitaliseringsprosjekter ofte opp mer kompliserte
  enn planlagt? Teslers Law avslører hvorfor 'forenkling' ofte er
  en illusjon - og hva du kan gjøre med det.
date: 2024-11-22T10:10:00
image: ./simen-ute-akersgata.jpg
author:
  - simenandre
---
– Vi må gjøre det enklere

Det er setningen jeg oftest hører når jeg møter ledere som skal digitalisere
virksomheten sin. De ser komplekse systemer, tungvinte prosesser og frustrerte
medarbeidere. Løsningen virker åpenbar: Vi må forenkle.

Det er vanskelig å være uenig. Hva om jeg fortalte deg at virkelig forenkling er
umulig? At kompleksitet ikke kan fjernes, bare flyttes? Som når du rydder til
gjester kommer på besøk, og stapper alt rotet inn i det ene skapet ingen skal
åpne. Det er ikke bare en morsom sammenligning – det er faktisk et av de
viktigste prinsippene i moderne teknologiutvikling. Det har til og med fått et
navn: Tesler's Law.

## Den vanskelige balansegangen

Tenk på iPhone. Den er så enkel å bruke at selv små barn mestrer den. Bak den
glatte overflaten ligger det lag på lag med kompleks teknologi. Apple har ikke
fjernet kompleksiteten, de har bare bestemt at den skal ligge hos deres
utviklere, ikke hos deg og meg.

Det samme gjelder for alle digitaliseringsprosjekter. Når vi forenkler én del av
systemet, dukker kompleksiteten opp i et annet sted. Det er som et digitlat
nullsumspill.

## Tre steder kompleksiteten kan ligge

I praksis har vi tre valg når vi fordeler kompleksitet.

1. Hos brukerne; de må lære seg systemer, huske prosedyrer og ta beslutninger
   Dette er synlig kompleksitet som ofte fører til frustrasjon og feil.

2. I systemene. Kompleksiteten bakes inn i programvaren. Dette gjør hverdagen
   enklere for brukerne, men øker kostnadene for utvikling og vedlikehold.

3. I organisasjonen. Vi kan opprette støttefunksjoner, superbrukere og
   ekspertteam som tar seg av det komplekse. Dette flytter byrden fra de mange
   til de få.

## Hvorfor er dette viktig for deg?

Neste gang noen lover deg et system som skal "fjerne all kompleksitet", bør
du spørre: Hvor blir den egentlig av? For kompleksitet forsvinner ikke,
den flytter seg. Om du ikke velger bevisst hvor den skal ligge, risikerer
du at den dukker opp der den gjør mest skade.

Det er her de viktige spørsmålene kommer inn:

- Er det greit at IT-avdelingen får mer å gjøre, om det betyr at alle
andre sparer tid?
- Lønner det seg å investere i mer avanserte systemer for å gi en
enklere brukeropplevelse? for de ansatte? for kundene?
- Hvilke deler av selskapet tåler mest kompleksitet?

## Veien til smartere forenkling

God digitalisering handler ikke om å fjerne kompleksitet, men om å 
plassere den riktig. Det kreer at vi aksepterer at kompleksitet er unngåelig,
kartlegger hvor den gjør minst skade, følger med at fordelingen
fungerer over tid og investerer deretter.

For noen virksomheter betyr det å investere i kraftige systemer, utvikle
selv, og ha en stor IT-avdeling. For andre betyr det å forenkle prosesser,
fjerne unødvendige steg og ha en liten, smidig organisasjon. Noen ganger
er svaret å la kompleksiteten bli værende der den er, fordi alternativene
er verre, og flest ganger trenger man å erfarne at det er en balansegang.

## Et spørsmål om balanse

Tesler's Law er ikke en begresning, det minner oss om at digitalisering
også handler om valg; ikke mellom komplekst og enkelt, men mellom ulike
måter å fordele det komplekse på.

For det fine med å forstå at kompleksitet ikke kan fjernes, er at vi kan
slutte å jakte på umulige løsninger. I stedet kan vi bruke energien på
det som virkelig betyr noe; å finne den beste balansen for akkurat vår
virksomhet.

_Bjerk hjelper selskaper med rådgivning som hjelper med å finne balansen,
og utvikling av systemer som gjør det enklere for brukerne. [Ta kontakt](/kontakt)
for en uforpliktende prat om hvordan vi kan hjelpe deg._