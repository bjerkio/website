---
title: Derfor feiler de fleste teknologiprosjekter
description: |
  Hvorfor velger vi ofte komplekse tekniske løsninger når enkle alternativer
  kunne fungert bedre? Les om hvordan du kan finne riktig balanse mellom 
  teknologi og brukerbehov.
socialMediaDescription: |
  Eurostar brukte 6 millioner pund på å spare 40 minutter reisetid - når
  WiFi kunne gitt mer verdi for brukerne. Les hvorfor vi ofte velger
  avansert teknologi fremfor enkle løsninger, og hvordan du kan
  ta bedre beslutninger.
date: 2024-12-03T08:22:00
image: ./simen.jpg
author:
  - simenandre
---

Gang på gang ser vi det samme mønsteret: Når et problem skal løses, lener vi oss
instinktivt mot den mest teknisk avanserte løsningen - selv når enklere
alternativer kunne gitt bedre resultater.

Eurostar har blitt et kjent eksempel på det. Selskapet driver med
høyhastighetstog, og brukte en gang seks millioner pund på å kutte reisetiden
mellom Paris og London med 40 minutter. For en brøkdel av summen kunne de
installert WiFi på togene. Det ville ikke gjort reisen kortere, men det ville
gjort den betydelig mer verdifull for passasjerene.

## Hvorfor skjer det?

Jeg tror det handler om hvordan organisasjonene evaluerer løsninger. Et tog kan
gå 20% raskere, en kode kan optimaliseres med 23% og arbeidsprosessen kan bli
55% mer effektiv i antall timer. Hvordan måler vi intuitiv brukeropplevelse?
Eller gleden av en enklere arbeidshverdag? De kvalitative forbedringene er
vanskeligere å kvantifisere, og derfor ofte vanskeligere å få gjennomslag for.

## En bedre balanse

Det handler ikke om å velge bort teknologi, men om å finne riktig balanse. Jeg
tror nøkkelen ligger i å se bort ifra de umiddelbare tekniske metrikkene, forstå
de faktisk behovene folk har og vurdere enkle løsninger før vi hopper på de mest
komplekse.

Dette krever at vi utvikler bedre måter å evaluere ikke-tekniske løsninger på,
og at vi tør å prioritere brukervennlighet like høyt som teknisk innovasjon.

## Veien videre

Neste gang du står overfor et teknologisk valg, ta et skritt tilbake. Spør ikke
bare hva som er teknisk mulig, men hva som faktisk skaper mest verdi for
brukerne. Noen ganger er den beste løsningen den enkleste.

Syntes du det er vanskelig, så kan vi hjelpe deg. [Ta kontakt](/kontakt) for en
uformell prat om hvordan vi kan finne den beste løsningen for deg.
