---
title: 'Hva er en digital tjenesteplattform?'
description:
  Digital tjenesteplattformer er skreddersydde digitale produkter bygget rundt
  sentrale data. Målet er ofte å gjøre data tilgjengelig og å ha et fundament
  for koblinger til og mellom andre systemer, både internt og eksternt
date: 2023-11-13T14:00:00
image: ./2023-11-10-simen-a-w-olsen.jpg
author:
  - simenandre
---

**Ingress kommer her**

**Digitale tjenesteplattformer** er skreddersydde digitale produkter bygget
rundt sentrale data. Målet er ofte å gjøre data tilgjengelig og å ha et
fundament for koblinger til og mellom andre systemer, både internt og eksternt.

Digitale tjenesteplattformer er egentlig ikke noe nytt. De fleste mellomstore
bedrifter og oppover har i mer eller mindre grad etablert noe som ligner på en
digital tjenesteplattform. Begrepet fagsystem har over tid vært mer brukt for å
forklare det, spesielt i en tid hvor programmene ble laget som store sammensatte
enkeltprogrammer (monolitter).

Jeg tror at når det er blitt mer normalt å sy sammen systemene har begrepet
digital tjenesteplattform fått større betydning, dette fordi man trenger å
etablere et felles sted hvor dataene lagres. Fellestrekket er at det er systemer
som er laget for å ivareta funksjoner og data felles for et fagfelt eller det vi
kaller et domene.

![Figur som viser prikker som peker mot en sentral prikk](./service-figure.svg 'Figuren illustrerer en sentral plattform som andre produkter er koblet med')

Taksering Norge har utviklet en digital tjenesteplattform hos oss. I løsningen
ligger oppdragene, og det er i dette systemet takstene lages. Bookingen av
befaringer gjøres i et annet system, og kundestøtte gjøres i et annet.
Intensjonen er at alle systemene skal være koblet sammen, og at de skal kunne
utveksle data med hverandre, og det gjør de med utgangspunkt i den digitale
tjenesteplattformen.

## Hvorfor skal jeg ha det?

**Jeg skal starte med en antagelse:** For å få nødvendig gjennomslagskraft kan
man ikke kjøpe kjerne-system som man krangler om å gjøre bedre eller mer
tilpasset egne behov. Man må lage eget. Man er avhengig av å kunne endre på ting
for å kunne fortsette å skape verdi, og det er spesielt derfor jeg tror det er
viktig at man starter å lage digital tjenesteplattform så tidlig som mulig.

Det finnes gode produkter der ute som løser vanlige problem nesten alle
virksomheter har. Kalender, kundekontakt, chatteprogram, osv. En digital
tjenesteplattform gjør at man kan man nyte godene av å ha et skreddersydd system
samtidig som man kan ta i bruk de beste arbeidsverktøyene som er tilgjengelige
på markedet. Man kan også bytte ut slike verktøy uten å tape vesentlig data
siden den ligger trygt i tjenesteplattformen.
