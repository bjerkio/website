---
title: – Det er hva man gjør som teller
description:
  En artikkel som forteller om Simen og Bjerks holdning til kunnskap og hvordan
  vi bruker den.
date: 2023-11-21T15:00:00
image: ./2023-10-28-simen-a-w-olsen.jpg
author:
  - simenandre
---

**Det er en allment akseptert sannhet at kompetanse og erfaring er det som gjør
at man får jobben, blir forfremmet, får mer ansvar og høyere lønn. Det er
viktig, men ikke viktigst. Det som er viktigst er hva man gjør med det man
kan.**

Det å være åpen for og ha evnen til å lære nye ting er minst like viktig som å
ha kompetansen i seg selv. Det er kombinasjonen av disse elementene som skaper
suksess, men ber du meg om å sette det på spissen – så er hva man gjør med det
man kan som er viktigst.

Andy Grove (tidligere CEO i Intel), kjent for å ha [skapt fundamentet som ble
OKR-metoden (Objectives and Key Results)][andy-about-okr], la stor vekt på
gjennomføringskraft. Dette skulle bli kritisk når Intel gikk fra minnechips til
mikroprosessorer på 1980-tallet, det reddet selskapet. I norge har vi Petter
Stordalen, som mener at den [viktigste nøkkelen til suksess er systematisk og
hard øving][petter-podcast], og at gjennomføringskraft er det som gjør oss best.

[andy-about-okr]: https://www.youtube.com/watch?v=1ht_1VAF6ik
[petter-podcast]:
  https://open.spotify.com/episode/2fqNNyRhPYDFduRV8vTS6y?si=970f5688cd314ddc

I Bjerk lever vi etter den filosofien. Grunnen for at vi i Bjerk lykkes med å
forbedre hvordan mennesker kommuniserer, lærer, tenker og jobber handler om
hvordan vi omsetter kompetanse til handling. Gjennomføringsevne i kombinasjon av
et mangfold av perspektiver tror vi er nøkkelen til å skape de beste løsningene.
Jeg er nok ikke alene om å bli motivert av å skape en kultur hvor vi oppnår
meningsfull, positiv, påvirkning og effekt.

## Kulturer som fremmer handling

De beste teamene i verden er ikke satt sammen av folk med den mest relevante
kompetansen, men de er komponert av mange forskjellige mennesker med variert
bakgrunn og erfaring. Jeg tror interaktivitet med andre øker egen evne til
handling. Det åpenbare er gjennom kunnskapsdeling, men forskning viser også at
mangfold gjør team mer innovative. Jeg tror det er spesielt når forskjellige
perspektiver møtes det skjer magi, og enda mer når forskjellige mennesker prøver
å forstå hverandre.

Det er viktig å anerkjenne verdien av kommunikasjonsferdigheter, ydmykhet og
empati. Effektive team krever medlemmer med evnen til å lytte og tilpasse seg.
Dette skaper et miljø hvor ideer kan vokse og utvikle seg, fri fra fordommer
eller antakelser. Team som mestrer kunsten å kommunisere og samarbeide på tvers
av forskjellighet, kan utnytte dynamikken til å drive innovasjon og oppnå
eksepsjonelle resultater.

Det handler ikke bare om å ha alle de riktige svarene, men om å stille de
riktige spørsmålene og utforske svar sammen. Som leder føler jeg et ansvar for å
lage et [miljø der idéer skapes][der-ideer-skapes], som vokser sammen.

[der-ideer-skapes]:
  https://www.linkedin.com/pulse/der-id%25C3%25A9er-skapes-simen-a-w-olsen/
