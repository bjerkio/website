---
title: – Det er hva man gjør som teller
description:
  En artikkel som forteller om Simen og Bjerks holdning til kunnskap og hvordan
  vi bruker den.
date: 2023-11-21T15:00:00
image: ./2023-10-28-simen-a-w-olsen.jpg
author:
  - simenandre
---

**Det er en slags allment akseptert sannhet at kompetanse og erfaring er det som
gjør at man får jobben, blir forfremmet, får mer ansvar og høyere lønn. Det er
viktig, men ikke viktigst. Det som er viktigst er hva man gjør med det man
kan.**

Ikke misforstå meg, det er en balanse her. Det er uten tvil sentralt å ha
kompetanse og erfaring. Det å være åpen for og ha evnen til å lære nye ting er
minst like viktig som å ha kompetansen. Det er selvfølgelig kombinasjonen som er
suksessfaktoren, men ber du meg om å sette det på spissen – så er hva man gjør
med det man kan som er viktigst.

Jeg mener det er viktig å lage kulturer hvor man først og fremst utretter ting,
og sentralt er hvordan handling kobles til kunnskap og innsikt for å skape
meningsfull endring. Andy Grove (tidligere CEO i Intel), som for mange kjent for
å ha [skapt fundamentet som ble OKR-metoden (Objectives and Key
Results)][andy-about-okr] la stor vekt på gjennomføringskraft. Dette skulle få
spesielt stor effekt når Intel gikk fra minnechips til mikroprosessorer på
1980-tallet, det reddet selskapet. Her til lands kjenner de fleste til Petter
Stordalen, som på mange måter har tatt eierskap til ordet gjennomføringskraft.
Petter mener den [viktigste nøkkelen til suksess er systematisk og hard
øving][petter-podcast], og det som gjør deg best er nettopp gjennomføringskraft.

[andy-about-okr]: https://www.youtube.com/watch?v=1ht_1VAF6ik
[petter-podcast]:
  https://open.spotify.com/episode/2fqNNyRhPYDFduRV8vTS6y?si=970f5688cd314ddc

Personlig elsker jeg å sette sammen team med mennesker som har forskjellige
perspektiver, under en felles kraft av meningsfulle mål og oppdrag. Grunnen for
at vi i Bjerk lykkes med å forbedre hvordan mennesker kommuniserer, lærer,
tenker og jobber handler om hvordan vi omsetter kompetanse til handling.

## Kulturer som fremmer handling

<!--Jeg tror det gir mening å begynne historien med å reflektere over hva som har
vært, altså hva som jeg oppfatter er det dagligdagse, kjedelige, etablerte og
hvordan jeg mener vi bør gjøre ting litt annerledes. Gjennom årene jeg har skapt
samlingspunkter, vært arbeidsgiver eller frivillig, har jeg sett hvor viktig det
er med ekspertise, kompetanse eller erfaring er.

Det er tradisjonelt sett kompetanse som gjør at du blir forfremmet, får høyere
lønn, får mer ansvar eller får jobben i utgangspunktet. Jeg er enig at det er
utrolig viktig, og kanskje like viktig er det åpen man er til å lære nye ting.
Allikevel mener jeg det er noe som står høyest her, som ikke er artikulert godt
nok. Jeg mener at det er ikke viktigst hva du kan eller hvor flink du er til å
lære, men hvor flink du er til å oversette det du kan til handling.

Det er med andre ord viktigst hva du gjør, ikke hva du kan. Det er hva man gjør
som teller. Jeg er ikke alene om å mene det, vi skal ikke lenger enn til Peter
Stordalen og hans ord «gjennomføringskraft». Andy Grove, tidligere CEO i Intel,
var også en sterk tilhenger.

Alle i Bjerk er opptatt av å oppnå noe. Vi ønsker å utrette noe, skape noe som
gjør verden til et bedre sted og forbedrer hvordan mennesker kommuniserer,
lærer, tenker og jobber. For å lykkes med det er handling helt sentralt.-->
