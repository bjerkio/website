---
title: – Det er hva man gjør som teller
description:
  En artikkel som forteller om Simen og Bjerks holdning til kunnskap og hvordan
  vi bruker den.
date: 2023-11-21T15:00:00
image: ./2023-10-28-simen-a-w-olsen.jpg
author:
  - simenandre
---

**Det er en slags allment akseptert sannhet at kompetanse og erfaring er det som
gjør at man får jobben, blir forfremmet, får mer ansvar og høyere lønn. Det er
viktig, men ikke viktigst. Det som er viktigst er hva man gjør med det man
kan.**

Det å være åpen for og ha evnen til å lære nye ting er minst like viktig som å
ha kompetansen i seg selv. Det er kombinasjonen av disse elementene som skaper
suksess, men ber du meg om å sette det på spissen – så er hva man gjør med det
man kan som er viktigst.

Andy Grove (tidligere CEO i Intel), kjent for å ha [skapt fundamentet som ble
OKR-metoden (Objectives and Key Results)][andy-about-okr], la stor vekt på
gjennomføringskraft. Dette skulle bli kritisk når Intel gikk fra minnechips til
mikroprosessorer på 1980-tallet, det reddet selskapet. I norge har vi Petter
Stordalen, som mener at den [viktigste nøkkelen til suksess er systematisk og
hard øving][petter-podcast], og at gjennomføringskraft er det som gjør oss best.

[andy-about-okr]: https://www.youtube.com/watch?v=1ht_1VAF6ik
[petter-podcast]:
  https://open.spotify.com/episode/2fqNNyRhPYDFduRV8vTS6y?si=970f5688cd314ddc

I Bjerk lever vi etter den filosofien. Grunnen for at vi i Bjerk lykkes med å
forbedre hvordan mennesker kommuniserer, lærer, tenker og jobber handler om
hvordan vi omsetter kompetanse til handling. Selv motiveres jeg av å skape
kulturer hvor det å utrette ting er i sentrum, og hvor handling kobles til
kunnskap og innsikt for å skape meningsfull positiv endring.

## Kulturer som fremmer handling

Jeg er overbevist om at de beste teamene i verden er ikke satt sammen av folk
med den mest relevante kompetansen, men den er komponert av mange forskjellige
mennesker med forskjellig bakgrunn og erfaring. Jeg tror interaktivitet med
andre øker egen evne til handling. Det åpenbare er gjennom kunnskapsdeling, men
forskning viser også at mangfold gjør team mer innovative. Jeg tror det er
spesielt når forskjellige perspektiver møtes det skjer magi, og enda mer når
forskjellige mennesker prøver å forstå hverandre.

Like barn leker altså _ikke_ best.

## Et poeng i rekruttering

Miriam Moe, skrev nylig en artikkel i Kode24, hvor hun skrev at hun møter avslag
i prosessen med å søke seg jobb. Hun skriver at hele speiler et større problem;
«Nemlig arbeidsmarkedets rigiditet og systematiske utestengning av nyutdannede
som meg. Det vitner om en underliggende strukturell utfordring som trenger
oppmerksomhet.»

Jeg tror det er et poeng at flere bør omstille seg til å se etter hva folk har
gjort med det de kan og hvilke perspektiver potensielle ansatte kan bidra med.

<!--Jeg tror det gir mening å begynne historien med å reflektere over hva som har
vært, altså hva som jeg oppfatter er det dagligdagse, kjedelige, etablerte og
hvordan jeg mener vi bør gjøre ting litt annerledes. Gjennom årene jeg har skapt
samlingspunkter, vært arbeidsgiver eller frivillig, har jeg sett hvor viktig det
er med ekspertise, kompetanse eller erfaring er.

Det er tradisjonelt sett kompetanse som gjør at du blir forfremmet, får høyere
lønn, får mer ansvar eller får jobben i utgangspunktet. Jeg er enig at det er
utrolig viktig, og kanskje like viktig er det åpen man er til å lære nye ting.
Allikevel mener jeg det er noe som står høyest her, som ikke er artikulert godt
nok. Jeg mener at det er ikke viktigst hva du kan eller hvor flink du er til å
lære, men hvor flink du er til å oversette det du kan til handling.

Det er med andre ord viktigst hva du gjør, ikke hva du kan. Det er hva man gjør
som teller. Jeg er ikke alene om å mene det, vi skal ikke lenger enn til Peter
Stordalen og hans ord «gjennomføringskraft». Andy Grove, tidligere CEO i Intel,
var også en sterk tilhenger.

Alle i Bjerk er opptatt av å oppnå noe. Vi ønsker å utrette noe, skape noe som
gjør verden til et bedre sted og forbedrer hvordan mennesker kommuniserer,
lærer, tenker og jobber. For å lykkes med det er handling helt sentralt.-->
