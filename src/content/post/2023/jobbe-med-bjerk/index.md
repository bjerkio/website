---
title: 'Hvordan er det å jobbe med Bjerk?'
headline: Hvordan er det å jobbe sammen med Bjerk?
description:
  Utforsk hvordan det er å jobbe med Bjerk gjennom en personlig fortelling som
  avdekker vår unike tilnærming til relasjoner, dialogdrevet innovasjon, og
  tverrfaglig samarbeid. Bli med bak kulissene og se hvordan vi skaper varig
  verdi.
date: 2023-11-02T15:00:00
image: ./simen-host-2023.jpg
author:
  - simenandre
---

**Hos oss skal menneskelige relasjoner, dialogdrevet innovasjon og tverrfaglig
samarbeid stå i sentrum**

Det er vanskelig å beskrive _en måte_ for hvordan vi jobber, det er tross alt
forskjellig hver gang. Uansett, så starter det gjerne med at vi blir kjent med
de menneskene vi skal jobbe med. Jeg mener en relasjon er sentralt for å kunne
jobbe godt sammen. Vi er jo tross alt mennesker, og det trenger vi å huske på.
Det er ikke bare en jobb — det er et samarbeid.

Bjerk jobber dialogdrevet og tverrfaglig. Hva betyr det, spør du kanskje. Det at
vi jobber dialogdrevet betyr at vi legger stor vekt på kommunikasjon,
samhandling, og ofte samarbeid basert på åpen og konstruktiv dialog. I praksis
betyr det gjerne at vi setter opp felles Slack-kanaler, har jevnlige møter om
hva vi skal gjøre og hvordan vi har gjort ting.

Tverrfaglig er egentlig bare en fancy måte å si at vi er forskjellige
fagpersoner som jobber sammen, til motsetning at det er et team som jobber med
utvikling, et som jobber med design og et som driver med brukeropplevelse, for
eksempel. Vi er alle med på å forme løsningen, og vi er alle med på å forme
prosessen.

![krussedull](./veien-dit.svg)

## Fokus på positive effekter

I starten er det viktig for oss å finne ut av hva som er viktig for for å få en
effekt i det vi skal gjøre – og så tidlig som mulig! Det er derfor viktig for
oss å definere noen tydelige mål og underbygge med oppgaver som gir verdi. Det
er ikke alltid vi vet hva som er viktig, og det er helt greit. Vi er ikke redd
for å prøve og feile, og vi er ikke redd for å endre mening. Det er alt en del
av prosessen.

Vi tror på en modell hvor vi jobbe i korte økter, så når vi begynner å jobbe
sammen er første steg å definere et innledende mål. Jeg tror det er viktig å ha
en felles forståelse av hva vi skal gjøre, og hvorfor vi skal gjøre det.

## Gi folk det de trenger

Jeg har vært frivillig på The Gathering i over ti år, og et år tok jeg på meg
oppgaven å skrive en slags _State of the Union_-rapport som skulle svare på
hvordan det gikk med arrangementet. I den sammenheng hadde jeg en prat med
Vegard Skjefstad, som var med å skape The Gathering i 1992. Vi snakket om hva
som skal til for å gjøre arrangementet til hva det er, og da fortalte han at vi
hadde stands som viste frem VR-briller i 96', nå har alle det. Det handler ikke
om å gi det folk vil ha, men det folk ikke vet at de vil ha. Det er det vi
prøver å gjøre i Bjerk.

Vi prøver å gi folk det de trenger, ikke det de vil ha. Sagt med andre ord, så
er det viktig for oss å utgjøre en forskjell eller skape en positiv effekt. I
praksis betyr det at vi kommer til å utfordre agendaen når vi jobber sammen til
å skape noe som er verdifult og at vi sørger for at vi forstår det _ekte_
problemet.

## Veien til en løsning

Bjerk består av mennesker som har lang erfaring med å lede teknologiprosjekter,
utvikle digitale produkter og tjenester, og designe brukeropplevelser. Det betyr
at vi ofte bidrar med å skape en løsning ut av en idé. I praksis betyr det at vi
setter opp en teknisk arkitektur for løsningen, prototype og plan. Vi følger
også opp planen og sørger for alle som er med har det de trenger.

![Illustrasjon som forklarer cynefin-modellen](./cynefin.svg 'Cynefin-modellen')

I min erfaring er det mange produkter som lages basert på mange antagelser, og
det kan være bra med antagelser for å komme et stykke nærmere en løsning.
Allikevel tror jeg det er helt essensielt at man eksponerer seg for brukere,
slik at man kan starte å lære av brukerne sine. Om du blir kunde av Bjerk kommer
du til å merke hvor opptatt vi er at ting skal brukes av folk, og så tidlig som
mulig.

Fordi vi så opptatt av å skape gode opplevelser, ønsker vi å bli kjent med
brukerne (eller sluttkundene) å kontinuerlig forstå problemene. Produktledelse
er en viktig del av det vi gjør, og vi tror det er hva som skal til for å skape
de beste løsningene.

## Sammen skaper vi suksess

Det å jobbe med oss handler om å skape suksess sammen, og vi tar som
utgangspunkt med alle vi jobber med at det skal vi gjøre i mange år fremover –
helst for alltid. Det betyr at vi er opptatt av å skape verdier som varer og som
leder til suksess.

Kristian Aaslund, CTO i Zebra Consulting, fortalte meg en gang at
programvareutvikling i Norge er synonymt med MVP (Minimal Viable Product). Jeg
opplever også at mange produkter som skapes aldri kommer seg videre fra MVP, og
jeg tror det handler om at mange fokuserer på å gjøre et billig utviklingsløp
som løser et problem – også forlater man det, før man lager en ny MVP.

Vi ønsker å være en motvekt til det, som i praksis betyr at vi ofte har
langsiktige forhold med våre kunder.

## Se for deg selv

Helt siden jeg stiftet Bjerk har jeg hatt en drøm om å skape et selskap som
skaper en forskjell. Jeg har alltid vært opptatt av å skape noe som er større
enn meg selv, og jeg tror det er viktig for å skape noe som varer. Denne
artikkelen er veldig subjektiv, og kanskje sier mest om hvordan jeg ønsker at
det skal være enn hvordan det egentlig er.

Så jeg føler det er best å avslutte med å si. Du vet best hvordan det er å jobbe
med Bjerk om du prøver, og det skal være enkelt å prøve. Har du et mindre
problem, så start med det – så kan du se selv!
